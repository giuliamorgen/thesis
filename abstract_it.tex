\vspace{4cm}
La tesi analizza la blockchain Litecoin, la più nota blockchain derivata da Bitcoin. Partendo da un background tecnico sul protocollo Bitcoin, valido per Litecoin e tutte le blockchain che si basano su di esso, la tesi introduce Litecoin, con un'attenzione particolare ad analogie e differenze rispetto a Bitcoin, gli utilizzi attuali e le prospettive future.
La tesi misura la distribuzione dell’hashing power tra i mining pools, il mining di blocchi vuoti, la diffusione del merged mining e l’utilizzo dell’OP\_RETURN da parte di protocolli o servizi. 
Le analisi sono state svolte tramite il tool BlockAPI che permette di svolgere misurazioni empiriche su diverse blockchain. Un contributo rilevante della tesi è proprio l'estensione di BlockAPI per poter realizzare analisi anche sulla blockchain di Litecoin, precedentemente non supportata dal tool. 